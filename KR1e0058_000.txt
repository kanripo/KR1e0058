# -*- mode: mandoku-view; -*-
#+TITLE: 春秋提綱
#+DATE: 2015-08-24 22:14:51.872803
#+PROPERTY: ID KR1e0058
#+PROPERTY: BASEEDITION WYG    
#+PROPERTY: JUAN 提要
<pb:KR1e0058_WYG_000-1a>¶
欽定四庫全書　　　　　經部五¶
　春秋提綱　　　　　　　春秋類¶
　　提要¶
　　　　(臣/)等謹按春秋提綱十卷舊本題鐵山先生陳則¶
　　　　通撰不著爵里亦不著時代其始末未詳朱彛¶
　　　　尊經義考列之劉莊孫後王申子前然則元人也是¶
　　　　書綜論春秋大㫖分門凡四曰征伐曰朝聘¶
　　　　曰盟㑹曰雜例毎門中又區分其事以類相¶
<pb:KR1e0058_WYG_000-1b>¶
　　　　從題之曰例然大扺參校其事之始終而考¶
　　　　究其成敗得失之由雖名曰例實非如他家¶
　　　　之説春秋以書法為例者故其言閎肆縦横¶
　　　　純為史論之體葢説經家之别成一格者也¶
　　　　其襍例門中論春秋為用夏正猶堅守胡安¶
　　　　國之説然安國解文公十四年有星孛于北¶
　　　　斗解昭公十七年有星孛於大辰全襲董仲¶
　　　　舒劉向之義則通災異例中獨深排漢儒事¶
<pb:KR1e0058_WYG_000-2a>¶
　　　　應之謬則所見固勝於安國矣乾隆四十四¶
　　　　年二月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
#+PROPERTY: JUAN 原序
<pb:KR1e0058_WYG_000-3a>¶
春秋提綱原序¶
春秋一經説者亡慮數十百家其皆繪天地而圖日月¶
似則似矣於化工之妙容光之照則亡也愚讀是經茫¶
無津涯及見此編櫽括諸傳苞舉無遺頗於聖人之意¶
若滄海之有畔可以濟其濶而極其際伏讀之餘因思¶
儒者之行聞善以相告也見善以相示也不敢自秘願¶
與同學是經者共之故用鋟梓以廣其傳至於編中之¶
所本者則有諸傳在熟讀諸傳以求經之㫖而於此編¶
<pb:KR1e0058_WYG_000-3b>¶
以發經之藴信所謂提綱者矣大比之嵗夏四月丙戌¶
旴江後學胡光世書於石泉書院以附是編之後記嵗¶
月云耳¶
